Piano di Lavoro Stage
Scopo dello stage
Lo scopo del progetto di stage è la realizzazione di un'applicazione web per il calcolo dinamico del costo dei prodotti in base alle componenti selezionate dall’utente. Ogni prodotto potrà essere personalizzato con diverse tipologie di componentistica specializzata, e il sistema calcolerà il costo finale sulla base di tali scelte, con logiche non banali.

Per raggiungere questo obiettivo, lo studente sarà coinvolto nello sviluppo completo del sistema, comprendente:

Front-end realizzato con MatBlazor;

Back-end sviluppato con .NET / C#;

Persistenza dei dati tramite MongoDB;

Osservabilità attraverso .NET Aspire Telemetry.

In aggiunta, lo stage ha anche uno scopo formativo e professionale: lo studente verrà inserito all’interno di un team di sviluppo già consolidato, dove potrà apprendere le dinamiche di lavoro reali, le best practice adottate e i principi dell’ingegneria del software applicata in un contesto aziendale strutturato.

Nonostante lo stage copra solo una parte della durata complessiva del progetto, sarà sufficiente per offrire un’immersione significativa nel flusso di lavoro e nelle metodologie utilizzate dal team.

Interazione tra studente e tutor aziendale
L’interazione con il tutor aziendale e con il resto del team avverrà settimanalmente attraverso incontri ricorrenti come:

Daily Scrum,

Sprint Planning,

Sprint Review,

seguendo l’approccio Agile adottato dall’azienda.

La comunicazione avverrà principalmente su Microsoft Teams, mentre lo sviluppo sarà svolto da remoto. Sono inoltre previste alcune occasioni di incontro in presenza con il cliente per confrontarsi direttamente sui requisiti e sulle funzionalità del prodotto.

Prodotto atteso
Il prodotto atteso è un applicativo web che consenta:

La visualizzazione di un catalogo di prodotti;

La selezione di un prodotto da parte dell’utente;

La personalizzazione dinamica del prodotto tramite scelta delle componenti disponibili;

Il calcolo automatico del costo finale in base alla configurazione selezionata.

Il sistema dovrà garantire un’interfaccia moderna, una UX fluida e una logica di calcolo robusta, performante e scalabile.

Contenuti formativi previsti
Durante il progetto di stage, lo studente avrà l’opportunità di approfondire le seguenti tecnologie e competenze:

MatBlazor: UI library per Blazor basata su Material Design, consente la creazione di interfacce moderne usando solo C#;

.NET Aspire Telemetry: strumento per l’osservabilità di app .NET in ambienti cloud-native e microservizi;

.NET / C#: linguaggio e framework per lo sviluppo multipiattaforma (web, API, desktop);

MongoDB: database NoSQL adatto a dati dinamici, flessibile e scalabile;

Testing dinamico front-end con MatBlazor e approccio TDD;

Approccio Agile, gestione delle attività in sprint, cerimonie Scrum;

Best practice di ingegneria del software, design del codice, documentazione tecnica.

Pianificazione del lavoro
La pianificazione delle attività seguirà la metodologia Agile, con ridefinizione settimanale degli obiettivi e dei task da svolgere. Nelle prime settimane, lo studente sarà coinvolto in:

Onboarding tecnico e funzionale;

Studio dell’architettura esistente;

Sperimentazione delle tecnologie adottate.

Successivamente, parteciperà attivamente allo sviluppo front-end e back-end, all’implementazione di test automatici e alla realizzazione delle funzionalità core dell’applicativo.

La pianificazione è flessibile e le attività non sono eseguite in modo sequenziale: lo sviluppo, il testing, l’interazione col team e la documentazione verranno svolti in parallelo durante l’intera durata dello stage.

Ripartizione ore

Ore	Attività
60	Formazione iniziale, onboarding e studio tecnologie (MatBlazor, .NET, MongoDB, Aspire Telemetry)
150	Attività di sviluppo (front-end, back-end, integrazione, test automatici)
70	Partecipazione alle attività del team (sprint, daily meeting, code review, incontri col cliente, task Agile)
30	Documentazione tecnica, demo finale e attività di chiusura dello stage
Totale ore: 310

Le attività saranno svolte in parallelo e non seguono un ordine cronologico rigido, per adattarsi all’organizzazione Agile del team.

Obiettivi
Sezione in fase di definizione.



---------------------------------------

https://www.matblazor.com/
https://learn.microsoft.com/en-us/dotnet/aspire/fundamentals/telemetry
.net c#
boolean school c#

Domande:
Come ruolo tuo cosa metto?